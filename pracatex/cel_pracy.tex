\chapter*{Zakres i cel pracy}
\addcontentsline{toc}{chapter}{Zakres i cel pracy}
Celem pracy magisterskiej było zbadanie wpływu meta-metod (metauczenia) na poprawę jakości klasyfikacji danych oraz danych niezrównoważonych. Do badań wybrano algorytmy bagging, boosting oraz stacking. Wszystkie meta-metody miały zostać przetestowane z kilkoma podstawowymi algorytmami klasyfikacji. Klasyfikacja miała być przeprowadzona dla danych z różnych dziedzin, z rożną ilością przykładów i atrybutów oraz z różnym rozkładem klas. Ważnym elementem badań była klasyfikacja zbiorów niezrównoważonych, z wyraźną dominacją liczebną jednej klasy. We wstępnym przetwarzaniu danych, miały zostać użyte metody równoważące rozkład klas w zbiorze danych. Metody równoważenia klas danych, należało porównać i zbadać wpływ na proces klasyfikacji z meta-metodami. Ostatnim elementem niniejszej pracy była próba stworzenia uniwersalnego meta-klasyfikatora, uzyskującego wysoką jakość klasyfikacji dla większości zbiorów danych. \par
Zakres pracy stanowiło przetestowanie meta-metod. Gotowe algorytmy klasyfikacji miały pochodzić z biblioteki $scikit-learn$. Implementacja algorytmów klasyfikacji nie wchodziła w zakres pracy. Miały zostać napisane testy w języku $python$ badające, oceniające i porównujące meta-metody oraz wybrane klasyfikatory. Testy powinny zwracać otrzymane wyniki w postaci plików pdf. Ostatnim elementem było stworzenie meta-klasyfikatora. \par
Rozdział pierwszy i drugi stanowią wprowadzenie teoretyczne do problemu klasyfikacji oraz klasyfikacji danych niezrównoważonych. W rozdziałach tych opisana jest klasyfikacja, użyte algorytmy klasyfikacji oraz meta-metody. Czytelnik może zaznajomić się także z informacją w jaki sposób i z jakimi miarami ocenia się klasyfikację danych. W rozdziale poświęconym klasyfikacji danych niezrównoważonych, znajduje się geneza problemu oraz opis dostępnych i możliwych rozwiązań poprawy klasyfikacji takich danych. \par
Rozdział trzeci poświęcony jest opisowi platformy do badań oraz analizie użytych danych do klasyfikacji. Zostały także przetestowane i wybrane wiarygodne sposoby oceniania klasyfikatora oraz sposoby równoważenia zbiorów danych. \par
W rozdziale czwartym opisano przeprowadzone badania na meta-metodach. Przeprowadzono testy z różnymi algorytmami oraz ustawieniami klasyfikatorów. Część rozdziału przeznaczona została na poprawę klasyfikacji danych mniejszościowych. Przetestowano i porównano wybrane metody równoważenia klas w zbiorach wraz z meta-metodami. \par
W piątym rozdziale zaprezentowano zmodyfikowany pomysł głosowania, w postaci klasyfikatora eksperckie. Przedstawiono także projekt meta-klasyfikatora. Podobnie jak poprzednia, oba klasyfikatora zostały przetestowane z użyciem prawdziwych zbiorów danych. \par
W ostatnim rozdziale opisano uzyskane wyniki oraz podsumowanie całej pracy.